4

πόνον καὶ κεῖσθαι ψῆφον αὐτῇ τῶν ,tt-{voa κε κρατηκέναι, τῶν δὲ
ου’ χ ἡττῆσθαι etc. Historiae Ammiani igitur ad ostentationem
scriptae sunt: qua de causa ille color magis rhetori quam
historico scriptori congruens, intellegitur: qua de causa loco
simplicium verborum multas hyperbolas ex sermone poetico
sumptas adhibet. Hoc modo igitur compluribus causis haee
tumidissima dictio orta est. Huius unius rei modo rationem
habui, quod omnes aliae, ut verbositas, si illam opponas,
parvi momenti sunt, causasque, quibus tale dicendi genus or-
tum est, explicare conatus sum, quod revera apud scriptorem,
qui historici muneribus plane fungitur, explicari necesse est,
quomodo perductus sit, ut saepe res cotidianas et vulgares
phrasibus Aeschyleis narraret. Venimus nunc ad res gram-
maticas.

Pars II.

De rebus yrammaticis Ammiani.

Non solum stilo, sed etiam constructionibus grammaticis
verborumque usu singulae aetatis linguae latinae inter se
discrepant. Aetate quae argentea nominatur, primum poetis
et Graecis imitandis liberior consuetudo scribendi orta est,
qua re accurata quidem ratio dicendi Ciceronis aetate usitata
neglegebatur, sed tamen oblectatio quaedam praebetur. Sed
eum iam Ciceronis aetate sermo in litteris usitatus cum con-
suetudine dicendi populi non congrueret, primo saeculo p.
Chr. n. ''ille sermo multo magis a sermone cotidiano discre-
pabat. Itaque consentaneum est, ubi eruditio doctrinaeque
evanuerint, simul talis linguae efferationem maiorem esse quam
linguae cum consuetudine populi artissime cohaerentis. Hoc
posterioribus temporibus evenit. Tum enim lingua quae in
litteris universe adhiberetur, non erat, sed singuli alio alium
veterem scriptorem imitante propriam dicendi rationem adhi-
bebant. Qua de re factum est, ut nonnulli, ut Claudius
Claudianus, elocutionem praebeant, quae a consuetudine scri—
bendi aureae aetatis non multum distat, alii ut Ammianus
ipse tam permixtam perturbatamque elocutionem adhibeant.
Mox igitur evenit, ut nonnulli veterum auctoritatis ra·
tione non habita sermonem cotidianum et vulgarem, quin

