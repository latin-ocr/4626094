Ars rerum gestarum scribendarum cum apud Romanos
artissime cum institutionibus rei publicae liberae coniuncta
esset, saeculo primo p. Ch. n. peracto fieri non potuit, quin
celeriter depravaretur. Quis enim scriptor rerum gestarum
Tacito defuncto exstitit, qui hoc nomine dignus fuisset, immo
quis ab excessu Augusti usque ad Taciti aetatem? Quo ma·
gis iuvat, tempore quod iam fere ad aetatem mediam accedit,
scriptorem exstitisse, qui sibi conscius esset, quo modo his-
toria tractanda esset: Ammianum Marcellinum dico. Quam-
vis autem tanti aestimandus sit, tamen aliis in rebus vix
scriptoribus antiquittatis attribui potest. Nam stilo et rebus
grammaticis magis disceditagenere dicendi non solum aureae
aetatis, sed etiam posteriorum temporum, quam vix alius. Sed
tainen de elocutione ipsa Ammiani, quamvis valde depravata,
et de causis huius depravationis disserere in rem est; prae-
sertim cum apud nonnulla, quae omnibus regulis neglectis
temere diota esse videntur? tamen si rem accuratius spectas
certae regulae reperiri possint. Cum igitur mihi in mentem
venisset de ratione dicendi Ammiani nonnulla scribere, opti-
mum ratus, non ex omnibus partibus quasi excerpta quaedam
afferre, sed de una parte accurate disserere, cuin ad totam
materiam et stili et grammaticae tempus viresque deficiant,
primum paucis de stilo et causis quibus ortus sit, disseram,
deinde res grammaticas quo modo tam valde perturbatae sint,
explicabo nonnullisque exemplis hanc perturbationem osten-
dam, denique de usu infinitivi accurate scribam.

Pars Ι.

De stilo Ammiani Marcellini.

Constitutionibus Constantini Magni singulae partes qui-
dem rei publicae antea paene dissolutae artissime coniunctae
erant, ut res publica per aliquod tempus impetui gentium

1

