2

barbararum obsistere posset, sed simul ex hac re res malae
„aulae Byzantinae“ initium duxerunt. Quamvis enim etiam
prius saepe ex voluntate assentatorum similiumque hominum
res administratae essent, tamen nunc res eo deducta erat, ut
imperator a ministris suis aliisque hominibus qui in aula
versabantur, circumdatus paene nihil ex voluntate sua fa-
cere posset. Quae cum ita essent, re ipsa apparet, quanta
ad facinora committenda imperator ab adulatoribus perduci po·
tuerit, praesertim cum principes, ut Constantius, ambitione
et vanitate pleni, a talibus hominibus facile pellicerentur.
Ita Ammianus XV, 2, 1 Constanti indolem eximie descri-
bit his verbis: „Hac superabatur (sc. Ursicinus) difficultate,
quod ad suspiciendas defensiones aequas et probabiles Impe-
ratoris aures occlusae , patebant susurris insidiantium clan-
destinis.“ Inter haec mores hominum magis magisque effera-
bantur, id quod Ammianus ipse egregie describit: studiis li-
beralium artium obliteratis multitudo magno cum studio ad
leves res se contulit. Vide XIV 6, 18: „paucae domus stu-
diorum seriis cultibus antea celebratae nunc ludibriis ignaviae
torpentis exundant, vocali sono, perflabili tinnitu fidium resultan-
tes etc.“ Consentaneum est, res tractandas ad genus dicendi magni
momenti esse. Cum autem tales malae condiciones pro ingenio mo-
ribusque animos diverse permoveant, hicpaucis quidem Ammiani
mores spectandi sint. Ammianum veri amantissimum, ab omni
invidia aut odio aut adulatione alienum ubique sibi conscium
esse, quo modo historia tractanda sit, ex omnibus libris eius
intellegi potest. Haec virtus autem quae in tranquillis rebus
reipublicae bene constitutae non tam probitati animi, quam
ingenio historici tribuenda est, illis turbulentis temporibus
clarissimum incorrupti animi testimonium perhibet. Adice quo
modo de moribus Romanorum disserat. Simplicem, vitiis aeta-
tis suae incorruptum animum, ut exemplo utar, haec verba
perspicue ostendunt (XIV, 6, 20): „quocunque oculos flexeris,
reminas affatim multas spectare cirratas quibus, si nupsissent,
per aetatem ter iam nixus poterat suppetere liberorum, adus-
que taedium pedibus pavimenta tergentes, iactari volubilibus
gyris, dum exprimunt innumera simulacra, quae finxere fabu-
lae theatrales.“ Apparet scriptorem huius ingenii res gestas
illius aetatis simplici et tenui sermone narrare non posse, sed

