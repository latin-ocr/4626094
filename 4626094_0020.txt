10

et acc. c. inf. a viris doctis factum multis locis subtilius mihi
videatur, tamen negari non potest, hoc discrimen Ciceronis
aetate et iam prius exstitisse. Sed natura huius discriminis
ipsius demonstrat, id a principio in lingua non exstitisse, cum
artificiosius sit quam ut antiquae simplici linguae respondere
possit. Itaque mihi persuasum est, usum particulae „quod“
loco meri obiecti pro acc. c. inf. non tam a natura sermonis
latini alienum esse, quam paullatim in scribendo usu accu-
sativi c. inf. remotum Ciceronis aetate ut multa alia quae apud
antiquiores scriptores leguntur, plane vitatum esse, ut dictio
elegans fieret et a sermone vulgari quam maxime discederet.
Qua de re non mirum est, quo minus scriptor eleganti accu-
rataeque dictioni studeat, eo saepius apud eum *„quod“ hoc
modo usurpatum inveniri. Jam scriptor belli Hispaniensis c.
36 dicit: „nuntiaverunt quod haberent.“ Sequentibus saecu-
lis apud nonnullos scriptores hic usus dicendi usurpatus est,
sed nunquam saepe (vide Zumpt. Gramm §629‚ Madw. opusc.
II p. 232). Sed si verum est, quod supra diximus, hanc di-
cendi rationem a natura linguae latinae non alienam esse, sed
solum e litteris expulsam intra terminos sermonis cotidiani
et vulgaris coercitam esse, per se existimandum est, illa
aetate qua et rebus publicis societatisque civilis Romanae
plane dirutis et litteris Romanis paene mortuis scriptores ex⁴
stiterunt, qui sermone in scribendo antea usitato non uteban-
tur, cum aut studio veteris elegantis dictionis imitandae no'n
traherentur aut eam imitari non possent, illam rationem di—
cendi rursum in litteris, in lucem prodisse. Quae opinio re-
bus confirmatur. Scriptores Historiae Augustae enim qui in
verbis rusticis et in compositione verborum tam multa a con-
suetudine scribendi aliorum eruditiorum scriptorum abhorren-
tia praebent, etiam particula „quod“ persaepe loco acc. c. inf.
utuntur. ‘Sed priusquam ad usum horum scriptorum illu-
strandum accedimus, nonnulla alia non sunt praetermittenda.

Jam Ciceronis aetate libenter pronomen demonstrativum
‚,hoc“ .,illud“ „id“ adiectum est, si verba sequentia cum
„quod“ coniuncta locum subiecti tenebant, ut ratio utriusque
partis enunciationis melius conspiceretur. Cum autem consue-
tudo scribendi remissior fieret et illa elegans dictio aureae
aetatis non observaretur, hoc pronomen per se supervacuum

