1²)

 

„mm-W*

3

quodam modo cogi sublimi dicendi genere uti. A contemplan-
tibus nobis scriptores temporum, quibus Roma principibus
parebat, Tacitus solus hac in re cum Ammiano comparari po-
test. Sed quamvis natura moribusque hi duo similes se prae-
beant, quantum ratione dicendi distant? Cum Tacitus nimia
brevitate utatur, ut saepe obscurus fiat, Ammianus plane dif-
fuseque fluit: cum ille poetis imitandis sermonem suum singu-
lari colore afficiat, qui animum a vulgaribus rebus retrahens
quodam modo ad altum evehit', hic etiam poetarum sententias
et verba saepe adhibens tumidus fit et „quasi cothurnatus
incedit.“ Haec diversitas cum tanto intervallo temporum tum
diverso gradu institutionis et doctrinarum animorum utriusque
orta est. Ammianus enim, homo Graecus natus, per multos
annos stipendia meritus in litteras aetate iam provectus in·
cubuisse videtur. Nam praeter quam quod iam ex multis sti-
pendiis factis hoc colligi potest, msxime hac re apparet, quod
„famam doctrinae affectat“ (vide Henr. Val. praef.): id quod
maxime in talibus viris spectari potest qui nondum diu litte-
ris imbuti sunt. Haec res etiam multis allatis locis veterum
scriptorum intellegi potest. Nam illos locos magis attulisse
videtur, ut doctrinam suam ostendat, quam ut aliquid accu-
ratius explicet. Ex his dictis igitur apparet, Ammianum lit-
terarum imperitum quidem non esse, sed nondum satis diu
in his versatum esse, ut fructum ex his percipere posset.
Quamvis enim Ammianum libris optimorum scriptorum
diligentissime studuisse ex multis locis allatis intellegi possit,
tamen dictionem Tulli, cuius dicta tam saepe admiratur, imi-
tari non potest. Cum autem natura sua et rebus tractandis
ad sublime dicendi genus adhibendum perduceretur, ei non
erat iudicium, quo inter hoc dicendi genus et tumidam dic-
tionem discrimen facere potuisset. Huc accedit, ut aetas Am-
miani omnino ad tumidam dictionem inclinet. Sed praeter
aetatem etiam alia res eum ut hoc genere dicendi uteretur,
permovit. Ex epistola enim Libani, amici Ammiani, apparet,
eum Romae historias suas recitasse. Scribit enim: ,,νῦν δ’ὡς
ἔστιν α’κούειν τῶν ἐκεῖθεν α’φι κνουμένων, αὐτὸς ἡμῖν ἐν ἐπι-
δείξεσι ταῑς μὲν γέγονας ταῖς δὲ ἔσῃ, τῆς συγγραφῆς εἷς πολλὰ
τετμημένης, καὶ τοῦ φανέντος ἐπαινεθέντος μέρος ἕτερον εἰς·
καλοῦντος. ἀκούω ’δὲ τὴν Ροόμην αὐτὴν στεφανοῦν σοι τὸν
1&-

