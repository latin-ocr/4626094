8

plis demonstratum est, una modo parte tractanda planius
exponi possit.

Pars III.

De usu infinitivi apud Ammianum Marcellinum.

Iam supra duae res expositae sunt, quae praecipue in
Ammiani dictione spectandae sunt; Graecismi et sermo ple-
beius. Quarum etiam in infinitivo tractando maxime ratio
habenda est. Sermonis plebei auctores praecipue esse Petro-
nium, Vitruvium, scriptores Historiae Augustae Bernhardyus
in historia litterarum affirmat3 quorum scriptores H. A.
maxime idonei videntur qui comparentur, et aetate et rebus
tractatis. Simul magis in rem est, posteriorem scriptorem
eligere, quod eo apparet, liberiorem usum infinitivi scripto-
rum argenteae aetatis non diu valuisse. Quod si Ammianus
infinitivi liberioris usu Tacitum ipsum superat, quem scrip-
torum prosae orationis maxime eum usurpasse constat, id
non aetati eius tribuendum, sed e Graecismis ortum esse
apparet. De Graecismis igitur omnino confitendum est, Am-
mianum infinitivo plane abhorrente a natura et consuetudine
linguae Romanae perraro uti, sed ubicunque eium liberius
adhibeat, nonnulla quamvis pauca exempla apud scriptores
optimos latinos inveniri. Sed in nonnullis rebus apparebit,
Ammianum id quod e natura linguae latinae dici licet, in
Graecorum morem dicendi mutasse. Simul autem id non est
neglegendum, quod apud Ammianum non exstat cum linguae
- latinae quidem naturae suo iure respondeat, sed non Graecae.
Universe autem de infin‘itivo dicere longum est3 itaque infi-
nitivum contemplabor, quatenus praeter hunc etiam aliae
constructiones ex usu linguae latinae aut Ammiani adhiberi
possunt. ·

Primum igitur disseram de verbis quae infinitivus se-
quitur, deinde de substantivis cum verbis coniunctis, denique
de adiectivis et cum verbo substantivo coniunctis et absolute
positis. Ubique infinitivus liberius positus est, quam apud
alium scriptorem, excepto infinitivo ex adiectivis pendente.
Infinitivum enim cum adiectivo solo Ammianus perraro con-
iungit, quamvis apud Graecos et poetas Augusti aetatis hoc
usitatissimum sit.

